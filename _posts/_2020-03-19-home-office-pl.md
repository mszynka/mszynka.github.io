---
title: Home office - jak się zorganizować?
tags: [umiejętności miękkie, rozwój osobisty]
style: fill
color: secondary
description: W obliczu dramatycznie zmieniającego się świata coraz bardziej popularne stają się alternatywne miejsca wykonywania pracy biurowej, w szczególności pracy we własnym domu. Oto kilka porad jak uniknąć podstawowych pułapek myślenia o pracy będąc w domu.
---

W świetle ostatnich wydarzeń praktycznie cały świat pracy biurowej lub z wykorzystaniem komputerów przeniósł się na pracę z domu w celu zapewnienia bezpieczeństwa pracownikom oraz dla zachowania ciągłości biznesu w niepewnych czasach izolacji jednostek od skupisk. Pandemia zaczęła wpływać na wielu z nas zanim jeszcze sytuacja w miejscu zamieszkania stała się bardzo poważna. Zmiana ta postawiła wiele nowych wyzwań na drodze do produktywności i wolności od pracy po godzinach.

## Zmiana sposobu myślenia

Przede wszystkim większość z nas nie posiada wydzielonego miejsca do pracy w domu, a w wielu przypadkach warunki mieszkaniowe nie pozwalają na wyraźny podział pomiędzy część mieszkalną i miejscem pracy. Nasza wyobraźnia musi pracować intensywniej by zmienić tryb zachowania na odpowiedni do pracy. Nigdy wcześniej się nad tym nie  zastanawiałem, ale przez pewien rytuał codzienny zmuszamy się by zostawić nasze życie za drzwiami domu, przedostać się do pracy, a następnie powrócić do życia na nowo. W aktualnej sytuacji ta granica pzoostaje jedynie w naszej wyobraźni.

Mając na uwadze powyższe musimy poczynić szczególny wysiłek aby móc skupić się na pracy. Ja przyjmuję taką zasadę, że staram się przebrać w ubranie "robocze", tak by oszukać mózg do zmiany trybu skupienia. Oczywiście taki trick może nie wystarczyć, ponieważ w domu istnieje więcej rzeczy, które potrafi nas łatwo rozproszyć, np. ta żarówka, którą mieliśmy już dawno wymienić albo krewny, który potrzebuje naszej pomocy. Każde rozproszenie powoduje, że więcej czasu zabiera nam powrót do właściwej pracy jednocześnie wydłużając nasz czas, który w ciągu dnia na pracę musimy przeznaczyć.

## Organizacja stanowiska pracy

Co jeszcze możesz zrobić, i co ja osobiście preferuję to bardzo uważnie zorganizować sobie całe środowisko pracy. Codziennie staram się robić listy rzeczy, które chciałbym wykonać, powinny być wykonane i są konieczne do osiągnięcia celu i wykorzystując te trzy kategorie zaczynam od tych, które stoją na ścieżce krytycznej. Ponadto w pracy staram się notować wszystko co wydaje mi się istotne dzięki temu trudniej jest zapomnieć o istotnych ustaleniach. Odpowiednia organizacja i notowanie również pomaga w sytuacji "zgubienia wątku".

Organizacja środowiska pracy to tylko jeden z kroków do produktywnej pracy. Pisanie list bez ukończenia któregokolwiek z punktów jest czystą prokrastynacją. Aby mieć pewność, że praca posuwa się na przód lubię trzymać na biurku zegarek. W ten sposób łatwiej jest kontrolować czas, który poświęcany jest na zadanie i okresowo kontrolować postępy prac. Zauważyłem również, że podczas pracy w domu najbardziej rozprasza najbliższe otoczenie, czyli biurko. Zasada czystego biurka jest zatem tak samo istotna jak zasada czystej skrzynki mailowej.

## Komunikacja

Ludzie są stworzeniami społecznymi przez co nie potrafimy żyć i funkcjonować poprawnie bez innych ludzi. W szczególności podczas pracy z domu powinniśmy spotykać się codziennie na spotkaniach, nawet jeśli są tylko w formie wideokonferencji. Włącz kamerę i daj się ponieść rozmową, podsumowaniu projektów i planowaniu postępów. Tak samo istotne jest by konsultować problemy dotyczące zadań z innymi członkami zespołów. Staraj się komunikować potrzeby i zgłaszcać nowe pomysły.

## Podsumowanie:

Pozostaje więc krótkie podsumowanie:
1. Czasem warto zmienić miejsce, żeby ulepszyć sposób pracy,
2. Home office może być również produktywny i komfortowy,
3. Integracja zdolności organizacji przydaje się w codziennym życiu,
4. Nie przestawaj komunikować się z innymi,
5. A na koniec nie zapomnij o ćwiczeniach po długiej pracy w jednej pozycji.